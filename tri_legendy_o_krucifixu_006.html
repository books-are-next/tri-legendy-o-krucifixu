<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Inultus Legenda pražská">
    <meta name="apple-mobile-web-app-capable" content="yes">
    <title>Inultus Legenda pražská</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./tri_legendy_o_krucifixu_005.html">
    <link rel="next" href="./tri_legendy_o_krucifixu_007.html">
    <meta name="nb-order" content="2">
    <link rel="self" href="tri_legendy_o_krucifixu_006.html">
    <meta name="nb-identifier" content="zeyer-tri-legendy-o-krucifixu-b101daa">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="6005" data-nb-chars="35669">
    <nav role="doc-toc">
      <ul class="plain section">
        <li><a href="tri_legendy_o_krucifixu_005.html">Věnování</a></li>
        <li><a href="tri_legendy_o_krucifixu_006.html">Inultus Legenda pražská</a></li>
        <li><a href="tri_legendy_o_krucifixu_007.html">El Cristo de la Luz Legenda toledská</a></li>
        <li><a href="tri_legendy_o_krucifixu_008.html">Samko Pták Legenda slovenská</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./tri_legendy_o_krucifixu_005.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="23"><span class="idea" data-nb-ref-number="1" id="idea1" data-nb-words="3" data-nb-chars="23">Inultus Legenda pražská</span></h1>
        <section>
          <p class="chunk" data-nb-ref-number="2" data-nb-words="10" data-nb-chars="45"><span class="idea" data-nb-ref-number="2" id="idea2" data-nb-words="10" data-nb-chars="45">Bylo to&nbsp;asi dvacet let po&nbsp;bitvě na&nbsp;Bílé hoře.</span></p>
          <p class="chunk" data-nb-ref-number="3" data-nb-words="196" data-nb-chars="1234"><span class="idea" data-nb-ref-number="3" id="idea3" data-nb-words="196" data-nb-chars="1234">Byl večer krásný. Slunce zapadalo za&nbsp;Petřínem. Hradčany plály v&nbsp;růžovém svitu, Vltava zdála se&nbsp;řekou z&nbsp;temného tekutého jantaru. Karlův most hemžil se&nbsp;lidmi, koňmi, kočáry. Byl to&nbsp;nádherný obraz. Co&nbsp;tu&nbsp;jezdilo na&nbsp;ohnivých ořích, v&nbsp;bohatém kroji šlechticů, těch hrdých, skvělých cizích vetřelců, zaujímajících místa a&nbsp;práva oloupených domácích rodů, co&nbsp;jich tu&nbsp;jezdilo těch druhých, těch zrádných, prokletých, pocházejících z&nbsp;české krve, kterou byli zapřeli a&nbsp;zaprodali za&nbsp;jidášský groš! Byl to&nbsp;nádherný obraz. V&nbsp;pozlacených těžkých karosách<a href="./resources/undefined">1</a> slunili se&nbsp;preláti, jejichž vrátní by&nbsp;nebyli Spasitele do&nbsp;domu pustili, kdyby chud a&nbsp;bos u&nbsp;nich byl zaklepal, pyšnily se&nbsp;krásné dámy v&nbsp;hedvábí a&nbsp;zlatohlavu, v&nbsp;jejichž prázdných duších nebylo jediného pravého ženského hnutí. Mezi koňmi a&nbsp;kočáry tlačili se&nbsp;měšťané, tuční, věčně spokojení, plní-li se&nbsp;jejich měšec a&nbsp;jde-li jim oběd k&nbsp;duhu. Vyplňovali klidní ti&nbsp;občané vhodně prázdno mezi kočáry a&nbsp;koňmi a&nbsp;doplňovali důstojně skvělý ten obraz, jenž měl jedinou jen skvrnu. Byla to&nbsp;tlupa rozedraných žebráků blízko staroměstské věže mostní. Ti&nbsp;byli české zemi věrni zůstali, oni, tou dobou její symbol, byli jí&nbsp;věrni zůstali jako bída a&nbsp;slzy a&nbsp;utrpení, které z&nbsp;hranic jejích stěhovat se&nbsp;nechtějí.</span></p>
          <p class="chunk" data-nb-ref-number="4" data-nb-words="66" data-nb-chars="430"><span class="idea" data-nb-ref-number="4" id="idea4" data-nb-words="66" data-nb-chars="430">Zraky krásných paní, hrdých šlechticů, tučných měšťanů nezavadily hrubě o&nbsp;ten dav vychrtlých, zbědovaných postav, a&nbsp;zabloudily-li oči jejich náhodou k&nbsp;nim, odvracely se&nbsp;rychle od&nbsp;neladného obrazu. Jen sem tam podala jim některá z&nbsp;pěšky chodících, v&nbsp;smutku oděných žen nějakou almužnu. Žebráci ti&nbsp;seděli na&nbsp;dlažbě, tulili se&nbsp;k&nbsp;sobě, staří, slepí, malomocní, v&nbsp;cárech, jako jediná rodina: společná jejich matka byla nevýslovná bída.</span></p>
          <p class="chunk" data-nb-ref-number="5" data-nb-words="155" data-nb-chars="887"><span class="idea" data-nb-ref-number="5" id="idea5" data-nb-words="155" data-nb-chars="887">Nedaleko té&nbsp;skupiny zastavil se&nbsp;nyní mladý muž. Šat jeho byl o&nbsp;málo lepší než jejich, ač&nbsp;o&nbsp;mnoho čistší, a&nbsp;tvář jeho byla bledá a&nbsp;zubožená jako jejich. Ale přesto byl až&nbsp;ku&nbsp;podivu spanilý. Rysy jeho obličeje byly ideálně krásné, dlouhé vlasy a&nbsp;měkký jeho vous měly barvu temného zlata, oči jeho tmavé byly blouznivé a&nbsp;zářily kouzlem záhadného smutku, byly hluboké a&nbsp;byly vlahé jako slzou. Kol úst byl úsměv plný utrpení. Hleděl chvíli na&nbsp;žebráky, hledal něco v&nbsp;prázdné své kapse, našel tam malý peníz, který pak v&nbsp;dlaň starého slepce položil. Se&nbsp;schýlenou hlavou učinil pak několik kroků, podepřel se&nbsp;o&nbsp;zábradlí mostu a&nbsp;zahleděl se&nbsp;do&nbsp;budov hradčanských, které začínaly do&nbsp;fialového šera se&nbsp;haliti. Růžová zář na&nbsp;nich zhasínala. Hleděl dlouho, dlouho na&nbsp;Hrad pražský a&nbsp;tváře jeho se&nbsp;lehce zbarvily a&nbsp;rty jeho cosi šeptaly. Konečně sedl vedle těch žebráků na&nbsp;zem a&nbsp;zakryl si&nbsp;dlaněmi tvář.</span></p>
          <p class="chunk" data-nb-ref-number="6" data-nb-words="68" data-nb-chars="399"><span class="idea" data-nb-ref-number="6" id="idea6" data-nb-words="68" data-nb-chars="399">Slunce bylo dávno zmizelo, byl hluboký soumrak, kočáry přestaly hrčeti, dusot koňů zanikl. Most pustl pomalu úplně, i&nbsp;ti žebráci odcházeli, když už&nbsp;vyhlídky na&nbsp;almužny nebylo. Ale mladý onen muž zůstal ještě dlouho bez pohnutí sedět. Když konečně vstal a&nbsp;kolem sebe se&nbsp;díval, byla tma a&nbsp;na nebi zářily hvězdy. Řeka hučela dole příšerně. Podepřel se&nbsp;opět o&nbsp;zábradlí a&nbsp;hleděl v&nbsp;temně valící se&nbsp;proudy.</span></p>
          <p class="chunk" data-nb-ref-number="7" data-nb-words="26" data-nb-chars="154"><span class="idea" data-nb-ref-number="7" id="idea7" data-nb-words="26" data-nb-chars="154">„Proč nevrhám se&nbsp;tam dolů, kde bych nalezl klid a&nbsp;pokoj, kde zhasíná záští, kde přestává násilí, nespravedlnost a&nbsp;hanba?“ tázal se&nbsp;sám sebe tichým hlasem.</span></p>
          <p class="chunk" data-nb-ref-number="8" data-nb-words="41" data-nb-chars="245"><span class="idea" data-nb-ref-number="8" id="idea8" data-nb-words="41" data-nb-chars="245">Dole v&nbsp;řece míhaly mezi vlnami obrazy hvězd. Pozvedl od&nbsp;nich zrak vzhůru k&nbsp;jejich vzorům, čistěji a&nbsp;jasněji svítícím. Veliký jejich klid padl mu&nbsp;v&nbsp;duši jako zjevení. Ta&nbsp;němá jejich mluva byla jako slib nějakého blaha, neurčitého, ale nesmírného.</span></p>
          <p class="chunk" data-nb-ref-number="9" data-nb-words="69" data-nb-chars="410"><span class="idea" data-nb-ref-number="9" id="idea9" data-nb-words="69" data-nb-chars="410">„Šťastným být,“ šeptal si, „jaký to&nbsp;asi pocit? Koho bych se&nbsp;tázal, by&nbsp;mi&nbsp;to&nbsp;vysvětlil?“ Dumal ještě chvilku, pak obrátil se&nbsp;mechanicky k&nbsp;odchodu. V&nbsp;tom okamžiku zastoupil však mimoděk dvěma tiše kráčejícím postavám cestu. Byl to&nbsp;muž a&nbsp;žena. Muž starý a&nbsp;shrbený a&nbsp;žena ztepilá a&nbsp;mladá. Muž pozvedl lucernu, kterou rozžatou nesl, a&nbsp;světlo její padalo přímo v&nbsp;blouznivou, bledou a&nbsp;krásnou tvář zadumaného mladíka.</span></p>
          <p class="chunk" data-nb-ref-number="10" data-nb-words="23" data-nb-chars="151"><span class="idea" data-nb-ref-number="10" id="idea10" data-nb-words="23" data-nb-chars="151">Ode rtů ženy zazněl malý výkřik překvapení. Pronesla tiše a&nbsp;rychle několik vlašských slov, sáhla do&nbsp;svého kapsáře a&nbsp;podávala mladíkovi bohatou almužnu.</span></p>
          <p class="chunk" data-nb-ref-number="11" data-nb-words="37" data-nb-chars="224"><span class="idea" data-nb-ref-number="11" id="idea11" data-nb-words="37" data-nb-chars="224">„Nežebrám,“ řekl tento vzpřímiv se&nbsp;a&nbsp;pohlédl uražen s&nbsp;výčitkou na&nbsp;ni. Bledá její tvář byla nadmíru krásná a&nbsp;mramorně klidná. Zraky její bloudily po&nbsp;chudobném jeho šatu a&nbsp;utkvěly pak opět na&nbsp;ušlechtilých tazích jeho obličeje.</span></p>
          <p class="chunk" data-nb-ref-number="12" data-nb-words="57" data-nb-chars="323"><span class="idea" data-nb-ref-number="12" id="idea12" data-nb-words="57" data-nb-chars="323">„Odpusťte, pane,“ řekla posléz a&nbsp;hlas její sladký, zvučný a&nbsp;hluboký chvěl se&nbsp;hudebně nocí. „Odpusťte, pane, nechtěla jsem vás urazit. Víte, že&nbsp;na&nbsp;tomto místě bývají vždy žebráci, a&nbsp;je tma a&nbsp;nemohla jsem určitě rozeznat. Čím mohu vás smířit?“ A&nbsp;podávala mu&nbsp;ruku jako muži muž. Ruka ta&nbsp;byla chladná jako kámen, tvrdá a&nbsp;těžká.</span></p>
          <p class="chunk" data-nb-ref-number="13" data-nb-words="58" data-nb-chars="313"><span class="idea" data-nb-ref-number="13" id="idea13" data-nb-words="58" data-nb-chars="313">„Jsem smířen,“ řekl mladík a&nbsp;zachvěl se, neb bylo mu, jak by&nbsp;na&nbsp;mrtvolu byl sáhl. „Je to&nbsp;přízrak?“ tázal se&nbsp;uvnitř a&nbsp;pohlédl na&nbsp;ni&nbsp;pozorněji. Byla krásná, tak krásná jako nikdo, jejž byl posud na&nbsp;světě viděl, ale v&nbsp;té její kráse bylo cosi kamenného jako v&nbsp;jejím dotknutí. Teď pozoroval, že&nbsp;ruku jeho posud držela.</span></p>
          <p class="chunk" data-nb-ref-number="14" data-nb-words="17" data-nb-chars="102"><span class="idea" data-nb-ref-number="14" id="idea14" data-nb-words="17" data-nb-chars="102">„Pane,“ řekla, „dokažte mi, že&nbsp;jste vpravdě smířen. Buďte dvorným a&nbsp;doprovoďte nás. Zvu vás k&nbsp;večeři.“</span></p>
          <p class="chunk" data-nb-ref-number="15" data-nb-words="30" data-nb-chars="166"><span class="idea" data-nb-ref-number="15" id="idea15" data-nb-words="30" data-nb-chars="166">Tvář mladíkova zbarvila se&nbsp;dotemna a&nbsp;vymkl ruku svou z&nbsp;její. Světlo svítilny padalo posud na&nbsp;jeho obličej a&nbsp;krásná žena viděla tam jeho stud. Usmála se&nbsp;hrdě a&nbsp;klidně.</span></p>
          <p class="chunk" data-nb-ref-number="16" data-nb-words="35" data-nb-chars="221"><span class="idea" data-nb-ref-number="16" id="idea16" data-nb-words="35" data-nb-chars="221">„Jsem dona Flavia Santini z&nbsp;Mediolánu<a href="./resources/undefined">2</a>,“ řekla prostě. „Dům můj jest bez poskvrny. Neslyšel jste nikdy moje jméno? Mnozí z&nbsp;nejpřednějších lidí tohoto města pokládali by&nbsp;si&nbsp;za&nbsp;čest pozvání, které vy&nbsp;tak urážlivě odmítáte.“</span></p>
          <p class="chunk" data-nb-ref-number="17" data-nb-words="10" data-nb-chars="53"><span class="idea" data-nb-ref-number="17" id="idea17" data-nb-words="10" data-nb-chars="53">Kývla mu&nbsp;rukou a&nbsp;pravila starému muži: „Pojď a&nbsp;sviť.“</span></p>
          <p class="chunk" data-nb-ref-number="18" data-nb-words="18" data-nb-chars="109"><span class="idea" data-nb-ref-number="18" id="idea18" data-nb-words="18" data-nb-chars="109">„Odpusťte,“ vypravil zmateně a&nbsp;zahanben mladý muž ze&nbsp;sebe. „Urazil jsem vás? Bolí mě&nbsp;to, neboť jste laskava.“</span></p>
          <p class="chunk" data-nb-ref-number="19" data-nb-words="23" data-nb-chars="140"><span class="idea" data-nb-ref-number="19" id="idea19" data-nb-words="23" data-nb-chars="140">Šel vedle ní, tvář její se&nbsp;neměnila, byla stále mramorně klidná, nad pomyšlení krásná, hrdá, chladná. Ale ode rtů jejích padlo několik slov.</span></p>
          <p class="chunk" data-nb-ref-number="20" data-nb-words="9" data-nb-chars="52"><span class="idea" data-nb-ref-number="20" id="idea20" data-nb-words="9" data-nb-chars="52">„Slyšel jste kdy moje jméno?“ řekla opět mezi chůzí.</span></p>
          <p class="chunk" data-nb-ref-number="21" data-nb-words="16" data-nb-chars="102"><span class="idea" data-nb-ref-number="21" id="idea21" data-nb-words="16" data-nb-chars="102">„Ne, paní,“ odpověděl nesměle. „Jste z&nbsp;některého z&nbsp;těch cizích rodů zmocnivších se&nbsp;neblahé této země?“</span></p>
          <p class="chunk" data-nb-ref-number="22" data-nb-words="38" data-nb-chars="212"><span class="idea" data-nb-ref-number="22" id="idea22" data-nb-words="38" data-nb-chars="212">„Jsem cizí zde,“ odpověděla, „ale můj rod nezmocnil se&nbsp;ničeho ani v&nbsp;této zemi, ani jinde. Náhoda přivedla mě&nbsp;sem. Rod můj je&nbsp;pouze měšťanský. Ruka moje sahá však po&nbsp;koruně. Po&nbsp;jedné z&nbsp;korun, které rozdává umění.“</span></p>
          <p class="chunk" data-nb-ref-number="23" data-nb-words="16" data-nb-chars="95"><span class="idea" data-nb-ref-number="23" id="idea23" data-nb-words="16" data-nb-chars="95">„Ach,“ vzdychl mladý muž. „Být umělcem! Tvořit! Tvořit!“ Pozvedl oči k&nbsp;nebi a&nbsp;pak svěsil hlavu.</span></p>
          <p class="chunk" data-nb-ref-number="24" data-nb-words="9" data-nb-chars="43"><span class="idea" data-nb-ref-number="24" id="idea24" data-nb-words="9" data-nb-chars="43">„A&nbsp;vy, kým jste vy?“ tázala se&nbsp;krásná žena.</span></p>
          <p class="chunk" data-nb-ref-number="25" data-nb-words="107" data-nb-chars="610"><span class="idea" data-nb-ref-number="25" id="idea25" data-nb-words="107" data-nb-chars="610">„Jsem poetou,“ zašeptal tak tiše, že&nbsp;to&nbsp;zaniklo téměř ve&nbsp;vání večerního větru. A&nbsp;bylo mu&nbsp;smutno a&nbsp;teskno. Myslil na&nbsp;všechny písně, které mu&nbsp;v&nbsp;srdci klíčily a&nbsp;které jako ptáci v&nbsp;kleci smutně mlčely, neb nebylo jim lze vytrysknouti z&nbsp;jeho stísněných prsou, na&nbsp;nichž ležel balvan prokletí a&nbsp;neštěstí těžce, přetěžce jako na&nbsp;celé rodné jeho zemi. Úpěly tam ty&nbsp;písně záští, tyrtejské<a href="./resources/undefined">3</a> ty&nbsp;výkřiky, lkaly tam ty&nbsp;thrény<a href="./resources/undefined">4</a> nad bídou země a&nbsp;nad záhubou vlastní rodiny, ale nenalezly tvaru a&nbsp;slov, neb v&nbsp;agónii té&nbsp;země oněměl její génius a&nbsp;každý jednotlivec v&nbsp;době té&nbsp;žijící byl strnulý, omráčený, zkamenělý jako ona celá.</span></p>
          <p class="chunk" data-nb-ref-number="26" data-nb-words="33" data-nb-chars="189"><span class="idea" data-nb-ref-number="26" id="idea26" data-nb-words="33" data-nb-chars="189">Dona Flavia byla šepot jeho zaslechla, přestože byl tak tichý, a&nbsp;pravila: „Vy jste poetou! Tím lépe, neb porozumíte mi&nbsp;tím snadněji. Je&nbsp;to&nbsp;věc velice vážná, o&nbsp;které s&nbsp;vámi promluviti chci.“</span></p>
          <p class="chunk" data-nb-ref-number="27" data-nb-words="149" data-nb-chars="950"><span class="idea" data-nb-ref-number="27" id="idea27" data-nb-words="149" data-nb-chars="950">Poeta cítil se&nbsp;nyní úplně volným. Kráčejícímu vedle té&nbsp;krásné ženy bylo mu, jako by&nbsp;chodil s&nbsp;přítelem. Myšlenka o&nbsp;nekalém dobrodružství, která při nenadálém pozvání dony Flavie mimoděk čistou jeho myslí kmitla a&nbsp;ji pobouřila, zmizela beze stopy. Šli bez dalšího rozhovoru příkrou ulicí vzhůru, pustou a&nbsp;tichou, nad jejímiž střechami se&nbsp;temné obrysy hradčanských klášterů, paláců a&nbsp;kostelů jevily. Zastavili se&nbsp;před nevelkým domem s&nbsp;vysokou lomenicí. Starý muž, nesoucí svítilnu, vytáhl klíč, otevřel dveře a&nbsp;vešli. Dřevěné schody s&nbsp;bohatě vyřezávaným zábradlím vedly do&nbsp;jediného patra vzhůru. Nahoře otevřely se&nbsp;temné dvéře, krásně okované, a&nbsp;vyšla stará ženština podivných, přísných tahů, v&nbsp;černém šatě, s&nbsp;dlouhým růžencem, visícím jí&nbsp;z&nbsp;pasu až&nbsp;na&nbsp;zem. Oči její žlutavé, kulaté jako nočního ptáka, zdály se&nbsp;do&nbsp;nějaké dálky zírati a&nbsp;viděti, co&nbsp;nikdo nevidí. V&nbsp;ruce držela velký mosazný svícen o&nbsp;třech voskových svíčkách. Pozdravila mlčky donu Flavii.</span></p>
          <p class="chunk" data-nb-ref-number="28" data-nb-words="127" data-nb-chars="843"><span class="idea" data-nb-ref-number="28" id="idea28" data-nb-words="127" data-nb-chars="843">„Placido,“ pravila tato, „vedu si&nbsp;hosta. Dej nám jíst a&nbsp;pít.“ Vešli do&nbsp;prostranné komnaty. Byla ověšena flanderskými tapisériemi, velký těžký dubový stůl, vyřezávaný, stál uprostřed, jinak mimo několika velkých křesel nebylo nábytku v&nbsp;pokoji, jen ohromná kredence, plná starodávných stříbrných a&nbsp;bronzových nádob a&nbsp;mis, zaujala stěnu mezi dvěma oknama. Básníkovi, který obýval chudičkou komůrku někde v&nbsp;pusté čtvrti nedaleko novoměstských bašt, zdála se&nbsp;ta&nbsp;síň královsky nádherná. Nedával však své překvapení najevo, sklopil zrak na&nbsp;koberec, pokrývající velkou část cihlové podlahy. Dona Flavia vyšla z&nbsp;pokoje, prosíc jej, by&nbsp;sedl do&nbsp;křesla. Placida pokrývala mlčky stůl, pohybujíc se&nbsp;jako ve&nbsp;snu, a&nbsp;starý muž, jenž byl donu Flavii doprovázel, patrně sluha v&nbsp;domě, přitáhl sedadla a&nbsp;rozsvítil ještě tři voskové svíčky v&nbsp;druhém mosazném svícnu.</span></p>
          <p class="chunk" data-nb-ref-number="29" data-nb-words="50" data-nb-chars="290"><span class="idea" data-nb-ref-number="29" id="idea29" data-nb-words="50" data-nb-chars="290">Dona Flavia vrátila se&nbsp;záhy, byla odložila plášť, měla temně žlutý hedvábný šat na&nbsp;sobě, pouze kolem krku a&nbsp;rukou stříbrem zdobený. Kaštanové její vlasy, měkké a&nbsp;bohaté, skládaly se&nbsp;prostě a&nbsp;krásně nad pyšným čelem, oči její hnědé a&nbsp;velké byly ku&nbsp;podivu krásné, ale pohled její byl chladný.</span></p>
          <p class="chunk" data-nb-ref-number="30" data-nb-words="7" data-nb-chars="43"><span class="idea" data-nb-ref-number="30" id="idea30" data-nb-words="7" data-nb-chars="43">„Přisednem k&nbsp;stolu,“ pravila a&nbsp;učinila tak.</span></p>
          <p class="chunk" data-nb-ref-number="31" data-nb-words="16" data-nb-chars="83"><span class="idea" data-nb-ref-number="31" id="idea31" data-nb-words="16" data-nb-chars="83">Básník seděl naproti ní&nbsp;a&nbsp;starý muž, který nebyl z&nbsp;pokoje vyšel, usedl též k&nbsp;stolu.</span></p>
          <p class="chunk" data-nb-ref-number="32" data-nb-words="18" data-nb-chars="115"><span class="idea" data-nb-ref-number="32" id="idea32" data-nb-words="18" data-nb-chars="115">„Kvidón,“ řekla Flavia, „zná mě&nbsp;od&nbsp;mého nejútlejšího dětství, jako Placida, sloužil mým rodičům a&nbsp;je mým přítelem.“</span></p>
          <p class="chunk" data-nb-ref-number="33" data-nb-words="9" data-nb-chars="53"><span class="idea" data-nb-ref-number="33" id="idea33" data-nb-words="9" data-nb-chars="53">Stařec se&nbsp;usmál vlídně. „Je němý,“ řekla tiše Flavia.</span></p>
          <p class="chunk" data-nb-ref-number="34" data-nb-words="96" data-nb-chars="539"><span class="idea" data-nb-ref-number="34" id="idea34" data-nb-words="96" data-nb-chars="539">Nastala krátká pomlčka a&nbsp;dona Flavia jala se&nbsp;pak takto mluviti: „Vy neslyšel jste tedy nikdy moje jméno? A&nbsp;jsem v&nbsp;Praze přece už&nbsp;celou řadu let a&nbsp;říkají mi, že&nbsp;jsem slavná. Vy&nbsp;neslyšel jste však snad ani jméno Properzie de&nbsp;Rossi? Neslyšel! Nuž, to&nbsp;může mé&nbsp;samolibosti býti útěchou. Properzie de&nbsp;Rossi z&nbsp;Bononie<a href="./resources/undefined">5</a> byla nejslavnější sochařka italská. Výkony její jsou plné síly a&nbsp;božské krásy. Vídala jsem je&nbsp;v&nbsp;Itálii už&nbsp;co&nbsp;dítě a&nbsp;nadchly mne už&nbsp;tenkráte. Daly mi&nbsp;později směr a&nbsp;podnět pro celý život. Stala jsem se&nbsp;sochařkou jako Properzie.“</span></p>
          <p class="chunk" data-nb-ref-number="35" data-nb-words="28" data-nb-chars="149"><span class="idea" data-nb-ref-number="35" id="idea35" data-nb-words="28" data-nb-chars="149">Flavia se&nbsp;zamyslila a&nbsp;řekla pak tiše před sebe: „Dosáhnu kdy její výše?“ Pak obrátila se&nbsp;k&nbsp;mladému poetovi a&nbsp;tázala se&nbsp;jej: „A&nbsp;jaké jest vaše jméno?“</span></p>
          <p class="chunk" data-nb-ref-number="36" data-nb-words="18" data-nb-chars="115"><span class="idea" data-nb-ref-number="36" id="idea36" data-nb-words="18" data-nb-chars="115">Svraštil čelo, v&nbsp;očích jeho jevil se&nbsp;hluboký smutek, neodpověděl hned, pak řekl konečně tiše: „Říkejte mi&nbsp;Inultus.“</span></p>
          <p class="chunk" data-nb-ref-number="37" data-nb-words="20" data-nb-chars="134"><span class="idea" data-nb-ref-number="37" id="idea37" data-nb-words="20" data-nb-chars="134">„Inultus! Toť divné jméno,“ pravila Flavia. „Inultus, toť Ne­pomstěný? Či&nbsp;Netrestný? Myslím, že&nbsp;nikdo mimo vás tak se&nbsp;asi ne­jmenuje.“</span></p>
          <p class="chunk" data-nb-ref-number="38" data-nb-words="27" data-nb-chars="154"><span class="idea" data-nb-ref-number="38" id="idea38" data-nb-words="27" data-nb-chars="154">„A&nbsp;přece,“ řekl Inultus, „mohl by&nbsp;se&nbsp;tak každý v&nbsp;nešťastné této zemi nazývati, neb nežije zde ani duše jediná, která by&nbsp;nečekala buď pomsty, nebo trestu.“</span></p>
          <p class="chunk" data-nb-ref-number="39" data-nb-words="10" data-nb-chars="67"><span class="idea" data-nb-ref-number="39" id="idea39" data-nb-words="10" data-nb-chars="67">„Ach, vy&nbsp;patříte mezi malkontenty<a href="./resources/undefined">6</a>,“ řekla dona Flavia, „tím lépe.“</span></p>
          <p class="chunk" data-nb-ref-number="40" data-nb-words="100" data-nb-chars="576"><span class="idea" data-nb-ref-number="40" id="idea40" data-nb-words="100" data-nb-chars="576">Inultus mlčel chmurně. Vtom však vešla Placida a&nbsp;nesla večeři na&nbsp;stříbrné míse. Dona Flavia vybídla Inulta vlídně, by&nbsp;jedl. Nebyl se&nbsp;po&nbsp;celý den potravy dotekl a&nbsp;musil se&nbsp;nyní přemáhati, by&nbsp;příliš hltavým se&nbsp;nezdál. Zapomněl na&nbsp;chvíli na&nbsp;vše, co&nbsp;jej tísnilo, a&nbsp;pil a&nbsp;jedl bezstarostně, s&nbsp;velkou chutí, však přece střídmě. Dona Flavia nepožila než něco ovoce. Po&nbsp;večeři pravila pak Placidě: „Rozsviť lampy v&nbsp;dílně,“ a&nbsp;za chvíli vstala, odhrnula záclonu, za&nbsp;kterou se&nbsp;objevily malé dveře, a&nbsp;pravila: „Ukážu vám svou práci a&nbsp;povím vám, co&nbsp;mne přimělo vás k&nbsp;sobě pozvati. Pojďte.“</span></p>
          <p class="chunk" data-nb-ref-number="41" data-nb-words="61" data-nb-chars="381"><span class="idea" data-nb-ref-number="41" id="idea41" data-nb-words="61" data-nb-chars="381">Světlo tří velkých lamp pronikalo hluboké šero prostory, do&nbsp;které Inultus s&nbsp;donou Flavií vešel. Reliéf z&nbsp;bílého mramoru, představující ženu Putifarovu, jak Josefu plášť z&nbsp;ramen trhá, svítil svou bělostí v&nbsp;ryzé kráse Inultovi vstříc. Bylo tolik síly, vášně a&nbsp;zároveň lahody v&nbsp;tom díle, že&nbsp;Inultus překvapen zvolal: „Toť práce vašich rukou, madono? Jak jste velká, mocná a&nbsp;vznešená!“</span></p>
          <p class="chunk" data-nb-ref-number="42" data-nb-words="37" data-nb-chars="217"><span class="idea" data-nb-ref-number="42" id="idea42" data-nb-words="37" data-nb-chars="217">„Ne,“ odpověděla, „to jest dílo Properzie de&nbsp;Rossi. Padělala jsem je&nbsp;pouze. Nejsem tak velká, mocná, vznešená jak ona, ale cíl můj, vězte to, jest větší, mocnější a&nbsp;vznešenější, a&nbsp;vy máte mi&nbsp;k&nbsp;dosažení jeho dopomoci.“</span></p>
          <p class="chunk" data-nb-ref-number="43" data-nb-words="10" data-nb-chars="49"><span class="idea" data-nb-ref-number="43" id="idea43" data-nb-words="10" data-nb-chars="49">„Já? Já?“ divil se&nbsp;Inultus. „A&nbsp;jak bych to&nbsp;mohl?“</span></p>
          <p class="chunk" data-nb-ref-number="44" data-nb-words="72" data-nb-chars="452"><span class="idea" data-nb-ref-number="44" id="idea44" data-nb-words="72" data-nb-chars="452">„Povím vám,“ řekla. „Properzie de&nbsp;Rossi milovala nešťastně, zemřela prý zhrzenou láskou. V&nbsp;tuto postavu ženy Putifarovy vtělila celou svou vášeň, celé své zoufalství. Milujíc muže smrtelného, zůstala Properzie osudně přikována k&nbsp;hroudě. Já&nbsp;však, nevědouc, co&nbsp;to&nbsp;láska k&nbsp;muži, a&nbsp;nechtíc nikdy o&nbsp;tom věděti, povznesla jsem zrak svůj směle k&nbsp;samým hvězdám, kde vábný fantom nesmrtelné slávy dlí. Sláva a&nbsp;umění jest jedinou mou láskou a&nbsp;mým bohem jediným.“</span></p>
          <p class="chunk" data-nb-ref-number="45" data-nb-words="39" data-nb-chars="235"><span class="idea" data-nb-ref-number="45" id="idea45" data-nb-words="39" data-nb-chars="235">Šla k&nbsp;velké bílé oponě, kterou odhrnula, a&nbsp;Inultus spatřil vysoký dřevěný kříž, na&nbsp;němž visel Kristus ve&nbsp;skutečné lidské velikosti, z&nbsp;hlíny uhněten, téměř hotov, co&nbsp;se&nbsp;těla týkalo, jen tvář jeho byla posud pouze velkými rysy naznačena.</span></p>
          <p class="chunk" data-nb-ref-number="46" data-nb-words="122" data-nb-chars="741"><span class="idea" data-nb-ref-number="46" id="idea46" data-nb-words="122" data-nb-chars="741">„Vizte nejvyšší moji ctižádost a&nbsp;zároveň mé&nbsp;zoufalství,“ pravila Flavia. „Utvořiti umírajícího Krista v&nbsp;agónii takové, by&nbsp;zachvěl každým srdcem, to&nbsp;nepovedlo se&nbsp;posud žádné ruce ženské ani dlátem, ani štětcem, ba, a&nbsp;tak, jak mi&nbsp;to&nbsp;na&nbsp;mysli tane, neprovedl to&nbsp;posud ani žádný muž. Vtěliti tu&nbsp;ohromnou tragédii golgotskou s&nbsp;pravdou života, se&nbsp;záchvěvem hrůzy, v&nbsp;zářící kráse ideálu do&nbsp;mramoru, toť smělý sen mého života! S&nbsp;uskutečněním toho snu zápasím nyní už&nbsp;dvě leta. Dvacetkráte změnila jsem tvář svého Krista, a&nbsp;dvacetkráte byla jsem trpce zklamána. Nevěřím v&nbsp;Krista, a&nbsp;proto nemůže se&nbsp;mé&nbsp;duši zjeviti, nemůže se&nbsp;v&nbsp;mém srdci zrcadliti, tu&nbsp;výhodu věřících postrádám, a&nbsp;pracně musím jej tedy v&nbsp;obrazotvornosti své hledat a&nbsp;tvořit a&nbsp;stíhat.“</span></p>
          <p class="chunk" data-nb-ref-number="47" data-nb-words="51" data-nb-chars="306"><span class="idea" data-nb-ref-number="47" id="idea47" data-nb-words="51" data-nb-chars="306">Inultus sebou zachvěl. „Nevěřit v&nbsp;Krista?“ řekl a&nbsp;slzy plnily mu&nbsp;zrak. Zdálo se&nbsp;mu, že&nbsp;Spasitel měl rouhavým tím slovem o&nbsp;jednu ránu více, a&nbsp;zároveň cítil velkou soustrast s&nbsp;tou krásnou, kamenně chladnou ženou, s&nbsp;tou temnou, nevěřící, tedy nežijící duší. Zraky její zazářily, když viděla jej tak dojmutého.</span></p>
          <p class="chunk" data-nb-ref-number="48" data-nb-words="76" data-nb-chars="451"><span class="idea" data-nb-ref-number="48" id="idea48" data-nb-words="76" data-nb-chars="451">„Jak jste nyní Kristu podoben, tak jak legenda jeho o&nbsp;něm vypravuje a&nbsp;jak umění se&nbsp;jej zmocnilo!“ zvolala téměř nadšeně. „Nuž, vězte, hledám dávno a&nbsp;marně vzor mezi živoucími, vzor pro toho, jenž duši mé&nbsp;se&nbsp;zjevit nemůže. Když na&nbsp;mostě jsem vás zahlídla, tu&nbsp;vzkřikla jsem překvapeně, neb vidouc vás, nalezla jsem pravzor svého Krista! A&nbsp;nyní vidím opět, jak šťastně jsem volila! Inulte, dle vás jej utvořím! Budete vzorem mého umírajícího krále Židů?“</span></p>
          <p class="chunk" data-nb-ref-number="49" data-nb-words="15" data-nb-chars="99"><span class="idea" data-nb-ref-number="49" id="idea49" data-nb-words="15" data-nb-chars="99">„Nikdy!“ zvolal Inultus v&nbsp;pokoře. „Nejsem toho hoden! Ó, jak můžete něco podobného žádati, madono?“</span></p>
          <p class="chunk" data-nb-ref-number="50" data-nb-words="7" data-nb-chars="40"><span class="idea" data-nb-ref-number="50" id="idea50" data-nb-words="7" data-nb-chars="40">Usmála se&nbsp;a&nbsp;řekla: „Jste dítě, příteli.“</span></p>
          <p class="chunk" data-nb-ref-number="51" data-nb-words="140" data-nb-chars="810"><span class="idea" data-nb-ref-number="51" id="idea51" data-nb-words="140" data-nb-chars="810">Za&nbsp;chvíli jala jej za&nbsp;ruku, vedla jej k&nbsp;velkému oknu otevřenému, ukázala mu&nbsp;na&nbsp;sedadlo a&nbsp;sedla sama na&nbsp;koberec, rozestřený na&nbsp;široké vyzdívce okna a&nbsp;splývající z&nbsp;něho do&nbsp;pokoje i&nbsp;do dvoru domu. Noc byla klidná a&nbsp;plná hvězd. Přes střechy Malé Strany bylo viděti na&nbsp;město a&nbsp;za ně&nbsp;daleko do&nbsp;kraje, kde temné obrysy vrchů trčely, mezi nimiž Vltava se&nbsp;třpytila. Šum řeky naplňoval dílnu smutným rytmem svým. Bylo to&nbsp;cos jako velký, tragický pláč Prahy, ležící u&nbsp;nohou chmurného Hradu jako spoutaná královna, zavlečená v&nbsp;otroctví, úpící pod surovým krokem svého uchvatitele. Inultus cítil v&nbsp;okamžení, když se&nbsp;na&nbsp;město oknem podíval, celý němý, velký bol zdeptané té&nbsp;země, jejíž jméno z&nbsp;knihy živoucích vyškrtnuto bylo, jejíž hvězda zapadla do&nbsp;mhy smrti a&nbsp;mrákot. Těžký vzdech pozvedl mu&nbsp;hruď a&nbsp;zakryl si&nbsp;rukama tvář.</span></p>
          <p class="chunk" data-nb-ref-number="52" data-nb-words="35" data-nb-chars="215"><span class="idea" data-nb-ref-number="52" id="idea52" data-nb-words="35" data-nb-chars="215">„Příteli,“ řekla Flavia, „vím, co&nbsp;se&nbsp;ve&nbsp;vás děje. Ač&nbsp;cizinka, chápu vás. Vězte, že&nbsp;můžete tomu kraji, nad nímž v&nbsp;němém žalu pláčete, tomu lidu, z&nbsp;kterého pocházíte, prokázati službu velikou, povolíte-li mé&nbsp;žádosti.“</span></p>
          <p class="chunk" data-nb-ref-number="53" data-nb-words="5" data-nb-chars="38"><span class="idea" data-nb-ref-number="53" id="idea53" data-nb-words="5" data-nb-chars="38">Inultus, vzrušen, otevíral oči tázavě.</span></p>
          <p class="chunk" data-nb-ref-number="54" data-nb-words="294" data-nb-chars="1750"><span class="idea" data-nb-ref-number="54" id="idea54" data-nb-words="294" data-nb-chars="1750">„Ano,“ pokračovala Flavia, „jest tomu, jak vám pravím, vysvětlím vám to&nbsp;hned. Jeden z&nbsp;těch nejmocnějších, v&nbsp;jejichž rukou spočívá snad osud této země, nazveme jej třeba donem Baltazarem, neboť jest to&nbsp;Španěl, navštěvuje můj dům. Rodina moje byla odedávna rodu jeho zavázána a&nbsp;kvůli němu přišel můj otec do&nbsp;Čech. Don Baltazar navštěvuje tedy můj dům. Je&nbsp;to&nbsp;pro mě&nbsp;velkou ctí, ač&nbsp;malou radostí, neboť temné, ďábelské jeho oči působí mi&nbsp;neurčitý strach. Mluvila jsem jednou v&nbsp;přítomnosti dona Baltazara o&nbsp;svém pojmutí umírajícího Krista, ač&nbsp;opatrně jsem se&nbsp;nepřiznala jako vám, že&nbsp;v&nbsp;božství jeho nevěřím. Don Baltazar mě&nbsp;zavolal druhý den do&nbsp;svého paláce, v&nbsp;jehož mramorových síních vládne nádhera královská. Vedl mne ve&nbsp;svou zlatem zářící oratoř, kde posud prázdný oltář stojí, a&nbsp;pravil mi: ,Duše moje je&nbsp;unavena vášněmi, uspalá odříkáváním růžence, otupěla bojem, jejž vedu neustále v&nbsp;této vzpurné, kacířské, proklaté zemi. Nedovedu se&nbsp;již vpravdě modliti. Postavte mi&nbsp;na&nbsp;prázdný oltář této kaple Krista takového, jak jste o&nbsp;něm včera mluvila, takového, jenž by&nbsp;agónií svou mne bodl, jehož němý výkřik bolu by&nbsp;mou dřímající duši probudil&nbsp;– a&nbsp;zaplavím vás zlatem a&nbsp;povznesu jméno vaše ke&nbsp;hvězdám.‘ Tak, Inulte, příteli, pravil mi&nbsp;don Baltazar, a&nbsp;od té&nbsp;doby žiju v&nbsp;horečce&nbsp;… Inulte, utvořím Krista dle vaší tváře, utvořím jej s&nbsp;celým nesmírným bolem hnízdícím ve&nbsp;vašich prsou! Němý výkřik vaší k&nbsp;smrti smutné tváře vzbudí snad lidský cit v&nbsp;temné, satansky pyšné duši toho Španěla, dojme jej snad k&nbsp;slzám! Bude to, jako by&nbsp;celý ten váš umučený kraj se&nbsp;vašimi rty Boha tázal: Proč, Pane, jsi mne opustil? A&nbsp;jaká spása, pomněte, mohla by&nbsp;z&nbsp;toho pro Čechy plynouti! Slyšíte, Inulte, pláč té&nbsp;hluboké řeky? Vidíte, jak Praha ramena zoufale k&nbsp;hvězdám pozvedá?“</span></p>
          <p class="chunk" data-nb-ref-number="55" data-nb-words="22" data-nb-chars="113"><span class="idea" data-nb-ref-number="55" id="idea55" data-nb-words="22" data-nb-chars="113">Mlčela, zraky její plály a&nbsp;upíraly se&nbsp;prosebně k&nbsp;jeho tváři. Inultus třásl se&nbsp;na&nbsp;celém těle, vzal ji&nbsp;za&nbsp;obě ruce.</span></p>
          <p class="chunk" data-nb-ref-number="56" data-nb-words="69" data-nb-chars="372"><span class="idea" data-nb-ref-number="56" id="idea56" data-nb-words="69" data-nb-chars="372">„Učiním, co&nbsp;žádáte!“ zvolal u&nbsp;vytržení. „Ó, přivažte mne tedy ke&nbsp;kříži, jako tato země na&nbsp;něm přibita jest! Vložte celé to&nbsp;její utrpení, jak jste to&nbsp;viděla na&nbsp;tváři mé, v&nbsp;rysy svého umírajícího Krista, a&nbsp;snad pohne se&nbsp;tedy srdce onoho kata tím pohledem! A&nbsp;v&nbsp;duši vaší, neozve se&nbsp;snad tam tichý hlas mezi prací vaší, který vám zašeptá, že&nbsp;Kristus vpravdě žil a&nbsp;Bohem jest?“</span></p>
          <p class="chunk" data-nb-ref-number="57" data-nb-words="39" data-nb-chars="223"><span class="idea" data-nb-ref-number="57" id="idea57" data-nb-words="39" data-nb-chars="223">Flavia podala mu&nbsp;ruku. „Snad stane se&nbsp;tak,“ řekla s&nbsp;odvráceným zrakem, aby nevěru její z&nbsp;něho nevyčetl. Pak dodala: „Teď jděte, příteli, a&nbsp;dostavte se&nbsp;zítra ráno. Měšec můj jest pro vás otevřen a&nbsp;srdce moje naplněné díkem.“</span></p>
          <p class="chunk" data-nb-ref-number="58" data-nb-words="9" data-nb-chars="47"><span class="idea" data-nb-ref-number="58" id="idea58" data-nb-words="9" data-nb-chars="47">Mávl rukou, jako by&nbsp;ji&nbsp;prosit chtěl, by&nbsp;mlčela.</span></p>
          <p class="chunk" data-nb-ref-number="59" data-nb-words="16" data-nb-chars="93"><span class="idea" data-nb-ref-number="59" id="idea59" data-nb-words="16" data-nb-chars="93">„Dobrou noc!“ pravila a&nbsp;zavolala starého Kvidóna, který Inulta z&nbsp;domu pustil a&nbsp;za ním zavřel.</span></p>
          <p class="chunk" data-nb-ref-number="60" data-nb-words="11" data-nb-chars="75"><span class="idea" data-nb-ref-number="60" id="idea60" data-nb-words="11" data-nb-chars="75">Flavia stála ještě chvíli zamyšlena u&nbsp;otevřeného okna, když přišla Placida.</span></p>
          <p class="chunk" data-nb-ref-number="61" data-nb-words="8" data-nb-chars="51"><span class="idea" data-nb-ref-number="61" id="idea61" data-nb-words="8" data-nb-chars="51">„Hleď,“ řekla stařena a&nbsp;ukázala jí&nbsp;střepy sklenice.</span></p>
          <p class="chunk" data-nb-ref-number="62" data-nb-words="5" data-nb-chars="27"><span class="idea" data-nb-ref-number="62" id="idea62" data-nb-words="5" data-nb-chars="27">„Nuž co?“ tázala se&nbsp;Flavia.</span></p>
          <p class="chunk" data-nb-ref-number="63" data-nb-words="22" data-nb-chars="120"><span class="idea" data-nb-ref-number="63" id="idea63" data-nb-words="22" data-nb-chars="120">„Benátský ten pohár, z&nbsp;kterého host tvůj pil, pukl, aniž bych se&nbsp;ho&nbsp;byla dotknula. Ten muž přivede neštěstí v&nbsp;tvůj dům.“</span></p>
          <p class="chunk" data-nb-ref-number="64" data-nb-words="8" data-nb-chars="56"><span class="idea" data-nb-ref-number="64" id="idea64" data-nb-words="8" data-nb-chars="56">Flavia se&nbsp;usmála. „Víš,“ pravila, „že nejsem pověrčivá.“</span></p>
          <p class="chunk" data-nb-ref-number="65" data-nb-words="39" data-nb-chars="232"><span class="idea" data-nb-ref-number="65" id="idea65" data-nb-words="39" data-nb-chars="232">„Když vešel do&nbsp;domu a&nbsp;já vám svítila,“ řekla Placida temným hlasem, „viděla jsem sebe samu státi dole u&nbsp;schodů, viděla jsem vás pozvedat přiklopené dveře sklepa, a&nbsp;viděla jsem sebe, jak jej, toho hosta, zkrváceného do&nbsp;sklepa vrhám.“</span></p>
          <p class="chunk" data-nb-ref-number="66" data-nb-words="24" data-nb-chars="132"><span class="idea" data-nb-ref-number="66" id="idea66" data-nb-words="24" data-nb-chars="132">„Jdi spat, Placido,“ řekla klidně Flavia. „Spala jsi už&nbsp;v&nbsp;té chvíli, když jsi nám svítila, a&nbsp;sny tvoje jsou vždy těžké a&nbsp;strašlivé.“</span></p>
          <p class="chunk" data-nb-ref-number="67" data-nb-words="12" data-nb-chars="74"><span class="idea" data-nb-ref-number="67" id="idea67" data-nb-words="12" data-nb-chars="74">„A&nbsp;mnohdy prorocké,“ dodala Placida. Poté rozešly se&nbsp;obě bez dalších slov.</span></p>
          <p class="chunk" data-nb-ref-number="68" data-nb-words="47" data-nb-chars="273"><span class="idea" data-nb-ref-number="68" id="idea68" data-nb-words="47" data-nb-chars="273">Inultus bloudil však spící Prahou v&nbsp;pravém deliriu, blouznivě díval se&nbsp;na&nbsp;hvězdy, do&nbsp;temné řeky, rozpínal náručí proti hlubokým stínům a&nbsp;volal v&nbsp;nadšení na&nbsp;Boha, by&nbsp;jeho a&nbsp;Flaviin sen ve&nbsp;skutek uvedl. Ráno, bled a&nbsp;k&nbsp;smrti znaven, zaklepal na&nbsp;zavřená vrata italské sochařky.</span></p>
          <p class="chunk" data-nb-ref-number="69" data-nb-words="251" data-nb-chars="1410"><span class="idea" data-nb-ref-number="69" id="idea69" data-nb-words="251" data-nb-chars="1410">Němý sluha mu&nbsp;otevřel a&nbsp;usmívaje se&nbsp;vlídně vedl jej do&nbsp;dílny. Dona Flavia tam dosud nebyla. Placida však vešla brzy a&nbsp;řekla Kvidónovi: „Paní ti&nbsp;vzkazuje, bys činil, co&nbsp;ti&nbsp;včera večer nařídila.“ Nato odešla a&nbsp;Kvidón obrátil se&nbsp;k&nbsp;Inultovi. Jal se&nbsp;rychle šaty jeho svlékati a&nbsp;pojednou viděl se&nbsp;Inultus, překvapen, až&nbsp;po&nbsp;pás nahým. Kvidón svlékl mu&nbsp;nato též obuv, pak vedl jej k&nbsp;lešení, které mladý muž nebyl včera pozoroval a&nbsp;které tvořilo veliký prázdný dřevěný kříž na&nbsp;estrádě. Kvidón pozvedl Inulta jako dítě na&nbsp;vysoký podnož pod křížem, vzal provazy, přivázal mu&nbsp;pevně ruce k&nbsp;dlouhým ramenům kříže, nohy pak ke&nbsp;pni a&nbsp;odtáhl podnož. Inultus visel takto na&nbsp;dřevě jako Kristus sám. Hned nato vešla dona Flavia. V&nbsp;temném, volném, jen pásem kolem těla sevřeném prostém rouše byla ještě krásnější než včera, byla však ještě chladnější a&nbsp;výraz její tváře byl přísný a&nbsp;vážný. Pohleděla na&nbsp;Inulta jako na&nbsp;předmět, ne&nbsp;jako na&nbsp;člověka, a&nbsp;beze slova přistoupila k&nbsp;svému dílu a&nbsp;dala se&nbsp;do&nbsp;práce. Za&nbsp;hodinu schvátila Inulta mdloba a&nbsp;nevěděl, co&nbsp;se&nbsp;s&nbsp;ním dálo. Když se&nbsp;mu&nbsp;vrátilo vědomí, nebyla dona Flavia už&nbsp;v&nbsp;dílně, Kvidón a&nbsp;Placida rozvazovali držící jej provazy, pomáhali mu&nbsp;se&nbsp;obléci a&nbsp;přinesli mu&nbsp;vína a&nbsp;potravy. Mohl jen málo jísti, pil dychtivě a&nbsp;ležel pak dlouho na&nbsp;koberci na&nbsp;zemi, na&nbsp;podušce, kterou mu&nbsp;Kvidón podal. Když mohl na&nbsp;nohou státi, pomáhal mu&nbsp;němý sestupovat ze&nbsp;schodů a&nbsp;doprovázel jej pak až&nbsp;k&nbsp;mostu.</span></p>
          <p class="chunk" data-nb-ref-number="70" data-nb-words="172" data-nb-chars="1013"><span class="idea" data-nb-ref-number="70" id="idea70" data-nb-words="172" data-nb-chars="1013">A&nbsp;tak to&nbsp;šlo nyní stále: Inultus podstupoval pravé mučednictví. Téměř nahý, přivázán silnými provazy, které mu&nbsp;oteklé údy až&nbsp;do&nbsp;krve dřely, visel den co&nbsp;den takto několik hodin na&nbsp;kříži hladov a&nbsp;žízniv, neboť nemohl už&nbsp;ani jísti, ani píti, visel tam v&nbsp;pravé horečce nadšení, vzniklého z&nbsp;ustavičného jeho rozjímání o&nbsp;utrpení Kristově, jež podstupoval nyní sám tělem a&nbsp;duší svou. Jakési šílenství začalo jej ponenáhlu zachvacovati. Horoucí jeho obraznost vnukla mu&nbsp;myšlenku, že&nbsp;Bůh jej poslal v&nbsp;nešťastný český kraj, by&nbsp;mukou na&nbsp;kříži jej spasil. Zdávalo se&nbsp;mu, že&nbsp;duch samého vykupitele lidstva vstupoval do&nbsp;jeho těla, jakmile na&nbsp;kříži přivázáno viselo, samý dech boží že&nbsp;v&nbsp;něm dýchal, že&nbsp;prozařoval smrtelné tvary jeho těla, aby jimi světlo někdy vniklo v&nbsp;temnou onu duši, o&nbsp;které mu&nbsp;byla Flavia mluvila, v&nbsp;duši toho Španěla, jenž měl prý osud české země v&nbsp;rukou. Umíral téměř štěstím při té&nbsp;myšlence, že&nbsp;jeho smrtí rodná země jeho spasena bude, jeho smrtí, neboť cítil dobře, že&nbsp;životem to&nbsp;veliké štěstí zaplatí.</span></p>
          <p class="chunk" data-nb-ref-number="71" data-nb-words="33" data-nb-chars="206"><span class="idea" data-nb-ref-number="71" id="idea71" data-nb-words="33" data-nb-chars="206">Inultus byl šťasten, ale dona Flavia stávala se&nbsp;denně chmurnější. Dokud pracovala, zdávalo se&nbsp;jí, že&nbsp;dílu jejímu se&nbsp;daří, odešel-li však Inultus a&nbsp;byla-li sama, tu&nbsp;cítila plnou tíži trpkosti svého zklamání.</span></p>
          <p class="chunk" data-nb-ref-number="72" data-nb-words="115" data-nb-chars="689"><span class="idea" data-nb-ref-number="72" id="idea72" data-nb-words="115" data-nb-chars="689">„To není pořád ještě to, co&nbsp;hledám!“ volávala vášnivě. „To tělo je&nbsp;umučené, strnulé, zbědované, budí soustrast a&nbsp;úžas, jsem spokojena, avšak tvář! Je&nbsp;krásná a&nbsp;smutná jako Inultova. Smutná, čistá, nadšená, pravda. Ale to&nbsp;mi&nbsp;nestačí! Nevidím agónii v&nbsp;té pouhé únavě a&nbsp;mdlobě. Kde je&nbsp;mysteriózní výraz loučící se&nbsp;duše s&nbsp;tělem svým?“ A&nbsp;v&nbsp;náhlém zoufalství vzala jednoho dne dýku a&nbsp;rozbrázdila krásnou, smutnou, nadšenou a&nbsp;čistou svého Krista tvář. Pak ale sedla pod kříž a&nbsp;plakala. Neuměla plakat a&nbsp;slzy působily jí&nbsp;bolest, a&nbsp;neulehčily jí, bylo jí&nbsp;pořád, jako by&nbsp;byla spáchala vraždu. Placida vešla do&nbsp;dílny, pohlédla na&nbsp;zmařené dílo, na&nbsp;plačící Flavii, překvapena přistoupila k&nbsp;ní a&nbsp;pravila:</span></p>
          <p class="chunk" data-nb-ref-number="73" data-nb-words="4" data-nb-chars="25"><span class="idea" data-nb-ref-number="73" id="idea73" data-nb-words="4" data-nb-chars="25">„Pláčeš pro něho? Ubohá!“</span></p>
          <p class="chunk" data-nb-ref-number="74" data-nb-words="7" data-nb-chars="45"><span class="idea" data-nb-ref-number="74" id="idea74" data-nb-words="7" data-nb-chars="45">„Pro koho?“ tázala se&nbsp;Flavia náhle zblednouc.</span></p>
          <p class="chunk" data-nb-ref-number="75" data-nb-words="5" data-nb-chars="34"><span class="idea" data-nb-ref-number="75" id="idea75" data-nb-words="5" data-nb-chars="34">„Pro Inulta,“ řekla směle stařena.</span></p>
          <p class="chunk" data-nb-ref-number="76" data-nb-words="30" data-nb-chars="162"><span class="idea" data-nb-ref-number="76" id="idea76" data-nb-words="30" data-nb-chars="162">Flavia zůstala jako hromem dotknuta. Srdce jí&nbsp;tlouklo tak silně, že&nbsp;je&nbsp;slyšela v&nbsp;ňadrech svých burácet. Pak se&nbsp;ale rozzuřila a&nbsp;vrhla se&nbsp;na&nbsp;Placidu s&nbsp;dýkou v&nbsp;ruce.</span></p>
          <p class="chunk" data-nb-ref-number="77" data-nb-words="2" data-nb-chars="17"><span class="idea" data-nb-ref-number="77" id="idea77" data-nb-words="2" data-nb-chars="17">„Lžeš!“ vykřikla.</span></p>
          <p class="chunk" data-nb-ref-number="78" data-nb-words="8" data-nb-chars="56"><span class="idea" data-nb-ref-number="78" id="idea78" data-nb-words="8" data-nb-chars="56">„Tím lépe,“ odpověděla Placida, ubraňujíc se&nbsp;jí&nbsp;chladně.</span></p>
          <p class="chunk" data-nb-ref-number="79" data-nb-words="7" data-nb-chars="51"><span class="idea" data-nb-ref-number="79" id="idea79" data-nb-words="7" data-nb-chars="51">Flavia byla náhle klidná. Pozvedla velitelsky ruku:</span></p>
          <p class="chunk" data-nb-ref-number="80" data-nb-words="4" data-nb-chars="30"><span class="idea" data-nb-ref-number="80" id="idea80" data-nb-words="4" data-nb-chars="30">„Jdi!“ řekla. „Nenávidím jej.“</span></p>
          <p class="chunk" data-nb-ref-number="81" data-nb-words="33" data-nb-chars="205"><span class="idea" data-nb-ref-number="81" id="idea81" data-nb-words="33" data-nb-chars="205">Placida šla. Flavia zatřásla vzdorně hlavou a&nbsp;začala zohyzděnou tvář svého Krista napravovati. Na&nbsp;druhý den, když se&nbsp;Inultus dostavil, dala se&nbsp;opět trpělivě, vytrvale do&nbsp;práce, jako by&nbsp;se&nbsp;nic nebylo událo.</span></p>
          <p class="chunk" data-nb-ref-number="82" data-nb-words="201" data-nb-chars="1189"><span class="idea" data-nb-ref-number="82" id="idea82" data-nb-words="201" data-nb-chars="1189">Nenáviděla jej však vskutku pro tu&nbsp;okamžitou slabost, kterou byla pro něj ucítila téměř nevědomky a&nbsp;kterou Placida uhodla, pronikajíc ji&nbsp;svými velkými, žlutými sovími zraky. Nenáviděla Inulta, a&nbsp;tím silněji milovala opět dílo své, kterému se&nbsp;nyní lépe a&nbsp;lépe dařilo. Nebylo ostatně divu, neboť hledala-li Flavia stín smrti na&nbsp;lidském čele, nalezla jej co&nbsp;den určitěji, na&nbsp;tváři ubohého Inulta, který se&nbsp;vpravdě zmírati už&nbsp;cítil a&nbsp;myšlenkou tou se&nbsp;opojoval, jako jiní se&nbsp;láskou opojují nebo vínem. V&nbsp;tom pekle, v&nbsp;kterém žil, on, potomek někdy slavného, teď zničeného rodu, on, poeta, který slovo pro to&nbsp;nalézti nedovedl, co&nbsp;v&nbsp;něm vřelo, on, Čech, který viděl zrazenou vlast svou udupanou, zavlečenou v&nbsp;kal krvavý a&nbsp;hnusný, v&nbsp;tom pekle neměl život pro něho nikdy čaru ani úsměvu, a&nbsp;smrt, která měla býti vykoupením nejen jemu, ale snad i&nbsp;celé jeho zemi, všemu jeho lidu, ta&nbsp;zdála se&nbsp;mu&nbsp;tím nejkrásnějším, nejvznešenějším, co&nbsp;člověka v&nbsp;tomto údolí slz a&nbsp;trudu potkati může. A&nbsp;tak zářilo tedy blízké jeho spasení, které tak jistě a&nbsp;určitě už&nbsp;před sebou viděl, jako hvězdná koruna z&nbsp;jeho skrání a&nbsp;Flavia mohla býti spokojena, neboť známka toho skonu nebyla všední, měla svou aureolu vyvolených!</span></p>
          <p class="chunk" data-nb-ref-number="83" data-nb-words="75" data-nb-chars="445"><span class="idea" data-nb-ref-number="83" id="idea83" data-nb-words="75" data-nb-chars="445">Jednoho rána přišel zářící blahem: tajný jakýsi hlas mu&nbsp;pravil&nbsp;– dnes dosáhneš, po&nbsp;čem duše tvoje prahne! Dona Flavia vešla, když byl už&nbsp;na&nbsp;kříži přivázán. Byl téměř nahý a&nbsp;z&nbsp;celého jeho těla vycházelo určitě jakési světlo. Pohlédla ne&nbsp;bez překvapení na&nbsp;jeho tvář, a&nbsp;vidouc tam blaho nesmírné, které všechny stopy dlouhých utrpení na&nbsp;okamžik vyhladilo a&nbsp;zastřelo, zakabonila se. To&nbsp;nebyl výraz jejího Krista v&nbsp;agónii, to&nbsp;štěstí rušilo její dílo.</span></p>
          <p class="chunk" data-nb-ref-number="84" data-nb-words="53" data-nb-chars="332"><span class="idea" data-nb-ref-number="84" id="idea84" data-nb-words="53" data-nb-chars="332">„Neusmívejte se&nbsp;tak sladce,“ pravila nevlídně. „Ten záblesk štěstí v&nbsp;očích vašich nesrovnává se&nbsp;docela se&nbsp;strnulostí vašich údů, oteklých, do&nbsp;krve odřených.“ Pak dodala poněkud měkčeji: „Je mi&nbsp;divné věru, že&nbsp;se&nbsp;můžete ještě po&nbsp;ulicích až&nbsp;sem dovléci. Proč nežádáte, bych pro vás poslala nosítka nebo kočár? Nepamatovala jsem na&nbsp;to!“</span></p>
          <p class="chunk" data-nb-ref-number="85" data-nb-words="30" data-nb-chars="177"><span class="idea" data-nb-ref-number="85" id="idea85" data-nb-words="30" data-nb-chars="177">Inultus pozvedl oči k&nbsp;nebi, usmíval se&nbsp;ještě blaženěji. Nebude mu&nbsp;více kočáru třeba, nebude už&nbsp;těžké kroky vléci po&nbsp;té&nbsp;tvrdé zemi! Usmíval se&nbsp;ještě blaženěji, ale neřekl ničeho.</span></p>
          <p class="chunk" data-nb-ref-number="86" data-nb-words="5" data-nb-chars="36"><span class="idea" data-nb-ref-number="86" id="idea86" data-nb-words="5" data-nb-chars="36">Donu Flavii zachvátila jakási zloba.</span></p>
          <p class="chunk" data-nb-ref-number="87" data-nb-words="7" data-nb-chars="47"><span class="idea" data-nb-ref-number="87" id="idea87" data-nb-words="7" data-nb-chars="47">„Dělá mi&nbsp;vzdory?“ myslila si. Zavolala Kvidóna.</span></p>
          <p class="chunk" data-nb-ref-number="88" data-nb-words="9" data-nb-chars="67"><span class="idea" data-nb-ref-number="88" id="idea88" data-nb-words="9" data-nb-chars="67">„Sevři pouta těsněji,“ řekla tvrdě. „Nevidíš, že&nbsp;provazy povolují?“</span></p>
          <p class="chunk" data-nb-ref-number="89" data-nb-words="2" data-nb-chars="16"><span class="idea" data-nb-ref-number="89" id="idea89" data-nb-words="2" data-nb-chars="16">Kvidón poslechl.</span></p>
          <p class="chunk" data-nb-ref-number="90" data-nb-words="119" data-nb-chars="707"><span class="idea" data-nb-ref-number="90" id="idea90" data-nb-words="119" data-nb-chars="707">„Těsněji, těsněji!“ zvolala Flavia v&nbsp;jakési horečce, pozorujíc nyní výraz tělesné bolesti na&nbsp;obličeji Inultově, jemuž krev z&nbsp;rukou a&nbsp;nohou téci začala. Při pohledu na&nbsp;tu&nbsp;krev svítily očí její tygří jakousi krutostí. Kývla Kvidónovi, by&nbsp;odešel, vzala velký věnec uvitý z&nbsp;trní a&nbsp;položila jej Inultovi na&nbsp;hlavu, vystoupíc k&nbsp;němu na&nbsp;lešení. Dýchala těžce, a&nbsp;když na&nbsp;ni&nbsp;pohlédl s&nbsp;nevědomou jakousi výčitkou, ucítila plamen v&nbsp;srdci. Mha jakási lehala jí&nbsp;na&nbsp;okamžik na&nbsp;oči, ale zatřásla hlavou, přemohla se&nbsp;silou nadlidskou a&nbsp;přirazila surově trnovou korunu na&nbsp;jeho skráně. Zachvěl se&nbsp;bolestí celým tělem, slabý výkřik vyšel mu&nbsp;z&nbsp;úst a&nbsp;potůčky krve tekly mu&nbsp;po&nbsp;tváři na&nbsp;nahá, zubožená jeho prsa. Byl smrtelně bled.</span></p>
          <p class="chunk" data-nb-ref-number="91" data-nb-words="108" data-nb-chars="606"><span class="idea" data-nb-ref-number="91" id="idea91" data-nb-words="108" data-nb-chars="606">„Tak se&nbsp;mi&nbsp;líbíš,“ řekla dona Flavia v&nbsp;nelidském jakémsi opojení záští a&nbsp;lásky, hněvu a&nbsp;chorobné rozkoše a&nbsp;spěchala z&nbsp;lešení k&nbsp;svému dílu. Mdloba zachvátila Inulta, hlava jeho se&nbsp;sklonila a&nbsp;oči tonuly v&nbsp;soumračném mystériu, v&nbsp;mlhách mezi životem a&nbsp;smrtí. To&nbsp;byla konečně agónie! Divoké nadšení uchvacovalo Flavii, srdce jí&nbsp;bušilo, ale ruce se&nbsp;nechvěly. Dala se&nbsp;do&nbsp;práce a&nbsp;zdálo se&nbsp;jí, že&nbsp;pod jejími prsty se&nbsp;rodí div umění! Bylo ticho v&nbsp;dílně jako v&nbsp;hrobě, jen mocný její dech a&nbsp;slabé jeho vzdechy se&nbsp;ozývaly v&nbsp;té hluboké němotě. Ale Inultus se&nbsp;posléze vzpamatoval, otevřel oči dokořán, byl opět zcela živ.</span></p>
          <p class="chunk" data-nb-ref-number="92" data-nb-words="7" data-nb-chars="35"><span class="idea" data-nb-ref-number="92" id="idea92" data-nb-words="7" data-nb-chars="35">„Bože,“ řekl, „co se&nbsp;se&nbsp;mnou děje?“</span></p>
          <p class="chunk" data-nb-ref-number="93" data-nb-words="4" data-nb-chars="28"><span class="idea" data-nb-ref-number="93" id="idea93" data-nb-words="4" data-nb-chars="28">Dona Flavia zaklela hlasitě.</span></p>
          <p class="chunk" data-nb-ref-number="94" data-nb-words="14" data-nb-chars="92"><span class="idea" data-nb-ref-number="94" id="idea94" data-nb-words="14" data-nb-chars="92">„Ještě půl hodiny,“ zvolala, „a dosáhla jsem cíle! Proč jste se&nbsp;probudil?“ Odhodila nástroj.</span></p>
          <p class="chunk" data-nb-ref-number="95" data-nb-words="8" data-nb-chars="47"><span class="idea" data-nb-ref-number="95" id="idea95" data-nb-words="8" data-nb-chars="47">„Madono,“ řekl Inultus, „zdá se&nbsp;mi, že&nbsp;umírám.“</span></p>
          <p class="chunk" data-nb-ref-number="96" data-nb-words="38" data-nb-chars="228"><span class="idea" data-nb-ref-number="96" id="idea96" data-nb-words="38" data-nb-chars="228">Trhla sebou, tasila svou dýku, první myšlenka její byla lidská, chtěla rychle ty&nbsp;jeho pouta přeříznout a&nbsp;mu uvolnit. Vyskočila na&nbsp;lešení a&nbsp;on, jehož mysl už&nbsp;se&nbsp;kalila blízkou smrtí, nechápal dobře, myslil, že&nbsp;jej chce zavraždit.</span></p>
          <p class="chunk" data-nb-ref-number="97" data-nb-words="30" data-nb-chars="171"><span class="idea" data-nb-ref-number="97" id="idea97" data-nb-words="30" data-nb-chars="171">„Ano,“ řekl slabě, „máte pravdu. Co&nbsp;na&nbsp;mém životě záleží, a&nbsp;bodnete-li mě&nbsp;do&nbsp;srdce, uvidíte ten pravý, vámi tak dlouho hledaný výraz tváře, a&nbsp;oběť moje bude tím dokonalá.“</span></p>
          <p class="chunk" data-nb-ref-number="98" data-nb-words="42" data-nb-chars="246"><span class="idea" data-nb-ref-number="98" id="idea98" data-nb-words="42" data-nb-chars="246">Hleděl na&nbsp;ni&nbsp;blouznivě. Cítila pravou lávu v&nbsp;žilách svých téci, v&nbsp;uších jí&nbsp;to&nbsp;hučelo jako zvony a&nbsp;tepny ve&nbsp;skráních jí&nbsp;bušily jako kladiva. Krvežíznivé šílenství, rovnající se&nbsp;divoké rozkoši, se&nbsp;jí&nbsp;zmocňovalo, mířila mu&nbsp;dýkou ve&nbsp;vzduchu na&nbsp;srdce.</span></p>
          <p class="chunk" data-nb-ref-number="99" data-nb-words="15" data-nb-chars="93"><span class="idea" data-nb-ref-number="99" id="idea99" data-nb-words="15" data-nb-chars="93">„Za tebe, můj lide,“ řekl ještě slaběji Inultus, „dávám krev! Bože, přijmi ji, co&nbsp;vykoupení!“</span></p>
          <p class="chunk" data-nb-ref-number="100" data-nb-words="21" data-nb-chars="113"><span class="idea" data-nb-ref-number="100" id="idea100" data-nb-words="21" data-nb-chars="113">„Co vábíš mne?“ řekla temně Flavia a&nbsp;příšerné její oči vpily se&nbsp;do&nbsp;té&nbsp;zsinalé tváře, z&nbsp;které vycházela svatá zář.</span></p>
          <p class="chunk" data-nb-ref-number="101" data-nb-words="100" data-nb-chars="542"><span class="idea" data-nb-ref-number="101" id="idea101" data-nb-words="100" data-nb-chars="542">Couvla na&nbsp;krok, pak pozvedla dýku a&nbsp;vrazila mu&nbsp;ji&nbsp;do&nbsp;prsou. Trhl sebou, až&nbsp;celým lešením zatřásl, a&nbsp;pohleděl na&nbsp;ni&nbsp;překvapeně. Probouzel se&nbsp;náhle ze&nbsp;svého blouznění. Něco mu&nbsp;šlehlo hlavou, co&nbsp;mu&nbsp;sevřelo srdce. Byl to&nbsp;žel nad ztrátou života, který nebyl žil a&nbsp;který nyní prchal, nad ztrátou mládí, jehož sladkou krásu nebyl chápal a&nbsp;které mu&nbsp;nyní zhasínalo náhle, byl to&nbsp;žel nad ztrátou toho slova, které mu&nbsp;v&nbsp;srdci nevyřknuté vřelo a&nbsp;které nyní navěky oněmí! Velká slza tekla mu&nbsp;pomalu po&nbsp;tváři. Pak ale pozvedl oči k&nbsp;Flavii a&nbsp;usmál se&nbsp;na&nbsp;ni.</span></p>
          <p class="chunk" data-nb-ref-number="102" data-nb-words="117" data-nb-chars="717"><span class="idea" data-nb-ref-number="102" id="idea102" data-nb-words="117" data-nb-chars="717">„Bože, odpusť jí,“ zašeptal, stín přeliti mu&nbsp;tvář, sklonil hlavu a&nbsp;skonal tichým vzdechem. Krev z&nbsp;jeho boku kapala těžkými krůpějemi na&nbsp;zem a&nbsp;temný, příšerný ten klepot, odměřený jako tikot hodin, probudil zbledlou Flavii ze&nbsp;zkamenělé její hrůzy. Sestupovala pomalu z&nbsp;lešení, jako ve&nbsp;snu kráčela pak dílnou, jako somnambula<a href="./resources/undefined">7</a> přikročila k&nbsp;svému dílu a&nbsp;dala se&nbsp;v&nbsp;pravém deliriu nadšení do&nbsp;práce. Hodiny plynuly a&nbsp;Flavia neustala. Když slunce zapadalo a&nbsp;krvavou svou zář do&nbsp;dílny lilo, dokončila Flavia svůj krucifix. Odstoupila na&nbsp;krok, zář nevýslovného štěstí lila se&nbsp;jí&nbsp;z&nbsp;očí, poklekla, zvedla ruce nad hlavu a&nbsp;zvolala: „Jsemť jista, že&nbsp;dílo nesmrtelné vyšlo zpod mých rukou! Dostoupila jsem výš, o&nbsp;které jsem snila!“</span></p>
          <p class="chunk" data-nb-ref-number="103" data-nb-words="75" data-nb-chars="404"><span class="idea" data-nb-ref-number="103" id="idea103" data-nb-words="75" data-nb-chars="404">Pak obrátila se&nbsp;k&nbsp;svému krvavému vzoru, a&nbsp;náhle zmizelo všechno nadšení a&nbsp;štěstí z&nbsp;jejích prsou a&nbsp;Flavia měla to&nbsp;hrozné vědomí, že&nbsp;spáchala vraždu. Padla těžce na&nbsp;podlahu a&nbsp;zůstala tam dlouho ležet. Tma byla již v&nbsp;dílně, když vstala. Pohlédla opět na&nbsp;Inulta. Zdálo se&nbsp;jí, že&nbsp;rozpíná ramena svá jí&nbsp;šerem vstříc, jako by&nbsp;po&nbsp;ní&nbsp;toužil. Vlasy se&nbsp;jí&nbsp;ježily. Zdálo se&nbsp;jí, že&nbsp;prahne po&nbsp;polibku bledých těch rtů.</span></p>
          <p class="chunk" data-nb-ref-number="104" data-nb-words="25" data-nb-chars="158"><span class="idea" data-nb-ref-number="104" id="idea104" data-nb-words="25" data-nb-chars="158">„Nevěsto mrtvoly!“ šeptala si&nbsp;sama a&nbsp;ploužila se&nbsp;po&nbsp;kolenou k&nbsp;umučenému Inultovi. Dotekla se&nbsp;čelem svým jeho nohou. Mra­morový jejich chlad vrátil jí&nbsp;rozvahu.</span></p>
          <p class="chunk" data-nb-ref-number="105" data-nb-words="8" data-nb-chars="52"><span class="idea" data-nb-ref-number="105" id="idea105" data-nb-words="8" data-nb-chars="52">Vstala a&nbsp;rozsvítila lampu, otevřela dveře a&nbsp;zvolala:</span></p>
          <p class="chunk" data-nb-ref-number="106" data-nb-words="2" data-nb-chars="19"><span class="idea" data-nb-ref-number="106" id="idea106" data-nb-words="2" data-nb-chars="19">„Placido! Kvidóne!“</span></p>
          <p class="chunk" data-nb-ref-number="107" data-nb-words="76" data-nb-chars="455"><span class="idea" data-nb-ref-number="107" id="idea107" data-nb-words="76" data-nb-chars="455">Oba přikvapili, nepokojni, neb divili se, jak dlouho pracovala, a&nbsp;hlas její byl nyní dutý, stísněn a&nbsp;docela změněn. Hleděli na&nbsp;ni&nbsp;s&nbsp;hrůzou, byla příšerná, jak tam stála v&nbsp;šeru, opřena o&nbsp;stěnu, se&nbsp;známkou usazené krve na&nbsp;bledém čele, jímž se&nbsp;jeho raněných nohou byla dotknula. Ohlíželi se&nbsp;po&nbsp;komnatě a&nbsp;spatřili Inulta mrtvého, krvácejícího z&nbsp;boku. Bez pohybu, beze zvuku stáli tiši jako sama strnulá Flavia. Ta&nbsp;promluvila konečně. Ukázala prstem na&nbsp;Inulta.</span></p>
          <p class="chunk" data-nb-ref-number="108" data-nb-words="4" data-nb-chars="27"><span class="idea" data-nb-ref-number="108" id="idea108" data-nb-words="4" data-nb-chars="27">„Odneste jej,“ řekla temně.</span></p>
          <p class="chunk" data-nb-ref-number="109" data-nb-words="9" data-nb-chars="56"><span class="idea" data-nb-ref-number="109" id="idea109" data-nb-words="9" data-nb-chars="56">„Tys ho&nbsp;zabila?“ tázala se&nbsp;Placida. Flavia kývla hlavou.</span></p>
          <p class="chunk" data-nb-ref-number="110" data-nb-words="7" data-nb-chars="37"><span class="idea" data-nb-ref-number="110" id="idea110" data-nb-words="7" data-nb-chars="37">„Bůh mi&nbsp;to&nbsp;odpusť,“ řekla za&nbsp;chvilku.</span></p>
          <p class="chunk" data-nb-ref-number="111" data-nb-words="10" data-nb-chars="65"><span class="idea" data-nb-ref-number="111" id="idea111" data-nb-words="10" data-nb-chars="65">„Mluvíš o&nbsp;Bohu?“ řekla překvapeně Placida. „Začínáš v&nbsp;něj věřit?“</span></p>
          <p class="chunk" data-nb-ref-number="112" data-nb-words="14" data-nb-chars="88"><span class="idea" data-nb-ref-number="112" id="idea112" data-nb-words="14" data-nb-chars="88">„Nemohla jsem své dílo bez té&nbsp;vraždy skončit,“ řekla vyhýbavě Flavia. Za&nbsp;chvilku dodala:</span></p>
          <p class="chunk" data-nb-ref-number="113" data-nb-words="4" data-nb-chars="18"><span class="idea" data-nb-ref-number="113" id="idea113" data-nb-words="4" data-nb-chars="18">„A&nbsp;on zemřel rád.“</span></p>
          <p class="chunk" data-nb-ref-number="114" data-nb-words="3" data-nb-chars="16"><span class="idea" data-nb-ref-number="114" id="idea114" data-nb-words="3" data-nb-chars="16">Zakryla si&nbsp;tvář.</span></p>
          <p class="chunk" data-nb-ref-number="115" data-nb-words="5" data-nb-chars="28"><span class="idea" data-nb-ref-number="115" id="idea115" data-nb-words="5" data-nb-chars="28">„Co teď?“ tázala se&nbsp;Placida.</span></p>
          <p class="chunk" data-nb-ref-number="116" data-nb-words="4" data-nb-chars="30"><span class="idea" data-nb-ref-number="116" id="idea116" data-nb-words="4" data-nb-chars="30">„Nevím,“ řekla nesměle Flavia.</span></p>
          <p class="chunk" data-nb-ref-number="117" data-nb-words="36" data-nb-chars="215"><span class="idea" data-nb-ref-number="117" id="idea117" data-nb-words="36" data-nb-chars="215">„Věděla jsem, že&nbsp;jej do&nbsp;toho sklepa někdy svrhnu, dříve nebo později,“ řekla Placida sama sobě se&nbsp;smutným úsměvem. Pak řekla Kvidónovi tiše plačícímu: „Odnesem jej, dokud je&nbsp;čas a&nbsp;nikdo netuší&nbsp;– vy, madono, sviťte!“</span></p>
          <p class="chunk" data-nb-ref-number="118" data-nb-words="120" data-nb-chars="735"><span class="idea" data-nb-ref-number="118" id="idea118" data-nb-words="120" data-nb-chars="735">Vynesli mrtvého Inulta i&nbsp;ten krví zbrocený jeho kříž, vlekli své břemeno ze&nbsp;schodů, a&nbsp;Flavia odstavíc lampu, pozvedla těžké přiklopené dveře sklepa, jenž, zbytek nějaké starší stavby, byl spíše ve&nbsp;skálu tesaným bezednem, do&nbsp;jehož lůna příkré, polámané, kluzké schody vedly. Po&nbsp;nich kráčeti bylo příliš nebezpečné. Placida a&nbsp;Kvidón zvedli tedy mrtvolu nad otvor, drželi ji&nbsp;chvíli nad propastí a&nbsp;pak ji&nbsp;pustili. Když dopadla, ozvala se&nbsp;temná rána dunící z&nbsp;hluboké tmy, zvuku tak zvláštního, tak příšerného, že&nbsp;Flavia, Placida i&nbsp;Kvidón jako zkamenělí v&nbsp;jakési mdlobě dlouho bez pohnutí zůstali, a&nbsp;když se&nbsp;pak na&nbsp;sebe navzájem dívali, viděli tolik zsinalé hrůzy jeden druhému na&nbsp;tváři, že&nbsp;se&nbsp;rozprchli, mníce druh v&nbsp;druhu viděti příšeru.&nbsp;–</span></p>
          <p class="chunk" data-nb-ref-number="119" data-nb-words="35" data-nb-chars="203"><span class="idea" data-nb-ref-number="119" id="idea119" data-nb-words="35" data-nb-chars="203">Nikdo nepohřešoval Inulta, nikdo se&nbsp;po&nbsp;něm neptal ani nepídil a&nbsp;dona Flavia mohla klidně spáti. Placida se&nbsp;zamyslila, když ji&nbsp;viděla za&nbsp;den dva pokojnou jako vždy, bez známky lítosti, s&nbsp;úsměvem na&nbsp;tváři.</span></p>
          <p class="chunk" data-nb-ref-number="120" data-nb-words="11" data-nb-chars="81"><span class="idea" data-nb-ref-number="120" id="idea120" data-nb-words="11" data-nb-chars="81">„Běda jí!“ řekla Kvidónovi. „Nevěřím tomu klidu. Uvidíš, že&nbsp;propadne zoufalství!“</span></p>
          <p class="chunk" data-nb-ref-number="121" data-nb-words="81" data-nb-chars="480"><span class="idea" data-nb-ref-number="121" id="idea121" data-nb-words="81" data-nb-chars="480">Dona Flavia dala nyní svůj krucifix v&nbsp;mramoru prováděti a&nbsp;na tváři Kristově pracovala sama horlivě. Když bylo dílo skončeno, vezli je&nbsp;do&nbsp;nádherného paláce onoho šlechtice, jenž je&nbsp;byl objednal. Sláva dony Flavie šířila se&nbsp;Prahou. Don Baltazar uspořádal velikou slavnost ve&nbsp;svém domě a&nbsp;podali doně Flavii zlatý věnec. Držela jej v&nbsp;rukou, upírala oči na&nbsp;tvář mramorového Krista, jejž ruce její byly stvořily, a&nbsp;dvě velké, těžké slzy jí&nbsp;vyhrkly z&nbsp;očí. Smutná a&nbsp;bledá vrátila se&nbsp;domů.</span></p>
          <p class="chunk" data-nb-ref-number="122" data-nb-words="37" data-nb-chars="232"><span class="idea" data-nb-ref-number="122" id="idea122" data-nb-words="37" data-nb-chars="232">Vešla do&nbsp;své dílny. Sedla nedaleko reliéfu Properzie de&nbsp;Rossi. Byla v&nbsp;hlubokých myšlenkách. Když vešla Placida k&nbsp;ní, pravila stařeně: „Kdybys věděla, jak málo ukojuje sláva žízeň duše! Kdybys věděla, jak málo sytí úspěch její hlad!“</span></p>
          <p class="chunk" data-nb-ref-number="123" data-nb-words="13" data-nb-chars="64"><span class="idea" data-nb-ref-number="123" id="idea123" data-nb-words="13" data-nb-chars="64">Placida vzala jí&nbsp;však věnec z&nbsp;ruky a&nbsp;položila jej na&nbsp;její skráň.</span></p>
          <p class="chunk" data-nb-ref-number="124" data-nb-words="10" data-nb-chars="61"><span class="idea" data-nb-ref-number="124" id="idea124" data-nb-words="10" data-nb-chars="61">„Jsi větší než Properzia de&nbsp;Rossi,“ řekla jí. „Překonalas ji“</span></p>
          <p class="chunk" data-nb-ref-number="125" data-nb-words="34" data-nb-chars="203"><span class="idea" data-nb-ref-number="125" id="idea125" data-nb-words="34" data-nb-chars="203">„Properzia de&nbsp;Rossi!“ zvolala s&nbsp;vášní Flavia. „Ó, jak byla šťastna, a&nbsp;jak jsem nešťastna já!“ Zakryla si&nbsp;rouchem tvář, pak dodala, pohlédnouc opět na&nbsp;Placidu: „Ji usmrtila láska&nbsp;– a&nbsp;já lásku zavraždila!“</span></p>
          <p class="chunk" data-nb-ref-number="126" data-nb-words="13" data-nb-chars="69"><span class="idea" data-nb-ref-number="126" id="idea126" data-nb-words="13" data-nb-chars="69">Velký vzlyk jí&nbsp;pozvedl prsa, ale nebyla už&nbsp;v&nbsp;očích jejích žádná slza.</span></p>
          <p class="chunk" data-nb-ref-number="127" data-nb-words="14" data-nb-chars="74"><span class="idea" data-nb-ref-number="127" id="idea127" data-nb-words="14" data-nb-chars="74">„Mlč!“ řekla Placida přísně a&nbsp;položila jí&nbsp;ruku na&nbsp;ústa. „Mlč&nbsp;– a&nbsp;zapomeň.“</span></p>
          <p class="chunk" data-nb-ref-number="128" data-nb-words="15" data-nb-chars="81"><span class="idea" data-nb-ref-number="128" id="idea128" data-nb-words="15" data-nb-chars="81">Flavia zdála se&nbsp;opět klidna, sňala zlatý svůj věnec z&nbsp;hlavy a&nbsp;podala jej Placidě.</span></p>
          <p class="chunk" data-nb-ref-number="129" data-nb-words="10" data-nb-chars="51"><span class="idea" data-nb-ref-number="129" id="idea129" data-nb-words="10" data-nb-chars="51">„Jdi,“ pravila, „a hoď ten věnec za&nbsp;ním do&nbsp;sklepa.“</span></p>
          <p class="chunk" data-nb-ref-number="130" data-nb-words="4" data-nb-chars="27"><span class="idea" data-nb-ref-number="130" id="idea130" data-nb-words="4" data-nb-chars="27">„Šílíš?“ tázala se&nbsp;Placida.</span></p>
          <p class="chunk" data-nb-ref-number="131" data-nb-words="46" data-nb-chars="262"><span class="idea" data-nb-ref-number="131" id="idea131" data-nb-words="46" data-nb-chars="262">„Jdi a&nbsp;poslechni!“ řekla tak určitě a&nbsp;s&nbsp;takovou silou Flavia, že&nbsp;stařena poslušně šla. Když se&nbsp;vrátila do&nbsp;dílny, ležel reliéf Properzie de&nbsp;Rossi na&nbsp;zemi, rozpuklý ve&nbsp;dvé, a&nbsp;na nejsilnější skobě, jež ho&nbsp;byla někdy držela, visela dona Flavia uškrcena svým pásem.&nbsp;–</span></p>
          <p class="chunk" data-nb-ref-number="132" data-nb-words="100" data-nb-chars="603"><span class="idea" data-nb-ref-number="132" id="idea132" data-nb-words="100" data-nb-chars="603">V&nbsp;té samé noci zmizel Flaviin krucifix z&nbsp;oratoria toho španělského šlechtice, jehož temnou duši ten mramorový Kristus tak málo dojímati mohl, jak by&nbsp;ji&nbsp;byl živý Spasitel sám dojímal. Utekl se&nbsp;ten krásný kříž z&nbsp;domu hříchů a&nbsp;pýchy v&nbsp;kostel navštěvovaný nejvíce pražskou chudinou. Ten zázrak činil hned ohromný hluk po&nbsp;celé zemi a&nbsp;mluvilo se&nbsp;zároveň o&nbsp;nepochopitelné samovraždě dony Flavie. Tu&nbsp;záhadu však vysvětlila Placida. Byla zničena. Pověděla nyní vše. Otevřela přiklopené dveře sklepa a&nbsp;Kvidón dal se&nbsp;dolů spustiti a&nbsp;vynesl i&nbsp;tělesné zbytky ubohého Inulta, i&nbsp;zlatý, za&nbsp;ním do&nbsp;hrobu svržený věnec.&nbsp;–</span></p>
          <p class="chunk" data-nb-ref-number="133" data-nb-words="68" data-nb-chars="432"><span class="idea" data-nb-ref-number="133" id="idea133" data-nb-words="68" data-nb-chars="432">Když se&nbsp;chudičký pohřeb Inultův za&nbsp;velkého účastenství prosté­ho lidu pražskými ulicemi bral, stalo se&nbsp;něco podivného. Po&nbsp;celé cestě totiž klekalo množství chudých a&nbsp;ubohých, sklánělo hlavu k&nbsp;zemi a&nbsp;dotýkalo se&nbsp;dlažby čelem ve&nbsp;velkém vytržení, vše k&nbsp;nemalému podivení těch skvělých pánů a&nbsp;paní na&nbsp;koních a&nbsp;v&nbsp;pozlacených kočárech, kteří náhodou to&nbsp;vidouce marně po&nbsp;příčině takové ne­obmezené úcty, tak nadšeně najevo dávané, pátrali.</span></p>
          <p class="chunk" data-nb-ref-number="134" data-nb-words="79" data-nb-chars="493"><span class="idea" data-nb-ref-number="134" id="idea134" data-nb-words="79" data-nb-chars="493">Pyšný italský jeden kardinál, meškající tou dobou v&nbsp;Praze, zlobil se&nbsp;velmi, neb nádherný jeho povoz byl davem na&nbsp;zemi klečících postav na&nbsp;chvíli zastaven. Chtěl nevoli své právě slovy ulehčiti, když vyšel z&nbsp;nízkého nedalekého domku starý, svatý kněz, chudý a&nbsp;prostý, který byl právě v&nbsp;onen domek útěchu a&nbsp;pomoc přinesl. Jakmile zraky jeho Inultovu rakev spatřily, rozpřáhl ramena, zazářil, klekl a&nbsp;sklonil hlavu. Kardinál netrpěliv vyskočil z&nbsp;kočáru, přistoupil k&nbsp;němu a&nbsp;dotekl se&nbsp;jeho ramene.</span></p>
          <p class="chunk" data-nb-ref-number="135" data-nb-words="20" data-nb-chars="115"><span class="idea" data-nb-ref-number="135" id="idea135" data-nb-words="20" data-nb-chars="115">„Proč klekáte a&nbsp;co ta&nbsp;velká vaše pocta znamená?“ tázal se&nbsp;přísně. Kněz pohlédl na&nbsp;něj, zářícího v&nbsp;nachovém hedvábí.</span></p>
          <p class="chunk" data-nb-ref-number="136" data-nb-words="31" data-nb-chars="184"><span class="idea" data-nb-ref-number="136" id="idea136" data-nb-words="31" data-nb-chars="184">„Což to, pane, nevidíte?“ divil se&nbsp;a&nbsp;odvrátil oči od&nbsp;jiskřícího se&nbsp;kříže ze&nbsp;smaragdů, který kardinálovi na&nbsp;zlatém řetěze na&nbsp;prsou plál, a&nbsp;sledoval zrakem opět ve&nbsp;svatém zanícení rakev.</span></p>
          <p class="chunk" data-nb-ref-number="137" data-nb-words="12" data-nb-chars="73"><span class="idea" data-nb-ref-number="137" id="idea137" data-nb-words="12" data-nb-chars="73">„Nevidím nic než pohřeb nějakého žebráka. Kdo to&nbsp;byl?“ tázal se&nbsp;kardinál.</span></p>
          <p class="chunk" data-nb-ref-number="138" data-nb-words="40" data-nb-chars="212"><span class="idea" data-nb-ref-number="138" id="idea138" data-nb-words="40" data-nb-chars="212">„Nevím,“ odpověděl kněz, „ale byl to&nbsp;zajisté člověk vyvolený Bohem! Což nevidíte, že&nbsp;před rakví jeho kráčí král David s&nbsp;harfou v&nbsp;ruce a&nbsp;za ním sám Spasitel, bos, s&nbsp;korunou z&nbsp;trní na&nbsp;hlavě?“ A&nbsp;klonil čelo v&nbsp;prach.</span></p>
          <p class="chunk" data-nb-ref-number="139" data-nb-words="74" data-nb-chars="444"><span class="idea" data-nb-ref-number="139" id="idea139" data-nb-words="74" data-nb-chars="444">Jak mohli to&nbsp;viděti ti&nbsp;hrdí, ješitností zpití, prázdnou slávou toho světa oslepení? Ne&nbsp;pro ně, ale pro nešťastné a&nbsp;opovržené, pro smutné a&nbsp;potlačené, pro chudé a&nbsp;prosté byl Kristus přišel založiti své království, které nemá nic společného s&nbsp;tím, co&nbsp;sluje mocí a&nbsp;vládou toho světa. O&nbsp;těch, kteří prvními mezi lidmi slují, neví Bůh, těm však, kteří platí za&nbsp;poslední, zjevuje Spasitel někdy pro útěchu sladkou, umučenou, slunně jasnou svoji tvář.</span></p>
          <hr>
          <p class="chunk" data-nb-ref-number="140" data-nb-words="4" data-nb-chars="19"><span class="idea" data-nb-ref-number="140" id="idea140" data-nb-words="4" data-nb-chars="19"><a href="./resources/undefined">1</a> Kočár. Pozn. red.</span></p>
          <p class="chunk" data-nb-ref-number="141" data-nb-words="4" data-nb-chars="19"><span class="idea" data-nb-ref-number="141" id="idea141" data-nb-words="4" data-nb-chars="19"><a href="./resources/undefined">2</a> Milán. Pozn. red.</span></p>
          <p class="chunk" data-nb-ref-number="142" data-nb-words="10" data-nb-chars="62"><span class="idea" data-nb-ref-number="142" id="idea142" data-nb-words="10" data-nb-chars="62"><a href="./resources/undefined">3</a> Jako v&nbsp;bojových elegiích řeckého básníka Tyrtaia. Pozn. red.</span></p>
          <p class="chunk" data-nb-ref-number="143" data-nb-words="10" data-nb-chars="62"><span class="idea" data-nb-ref-number="143" id="idea143" data-nb-words="10" data-nb-chars="62"><a href="./resources/undefined">4</a> Žalozpěvy za&nbsp;padlé, podle řeckého básníka Thréna. Pozn. red.</span></p>
          <p class="chunk" data-nb-ref-number="144" data-nb-words="4" data-nb-chars="20"><span class="idea" data-nb-ref-number="144" id="idea144" data-nb-words="4" data-nb-chars="20"><a href="./resources/undefined">5</a> Boloňa. Pozn. red.</span></p>
          <p class="chunk" data-nb-ref-number="145" data-nb-words="4" data-nb-chars="25"><span class="idea" data-nb-ref-number="145" id="idea145" data-nb-words="4" data-nb-chars="25"><a href="./resources/undefined">6</a> Nespokjenec. Pozn. red.</span></p>
          <p class="chunk" data-nb-ref-number="146" data-nb-words="4" data-nb-chars="23"><span class="idea" data-nb-ref-number="146" id="idea146" data-nb-words="4" data-nb-chars="23"><a href="./resources/undefined">7</a> Náměsíčná. Pozn. red.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./tri_legendy_o_krucifixu_007.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>